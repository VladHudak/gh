<!DOCTYPE html>
<html>
<head>
    <meta charset="UTF-8">
    <meta name="author" content="goodherbs čerstvé bylinky"/>
    <meta name="copyright" content="goodherbs čerstvé bylinky"/>
    <meta name="description"
          content="čerstvé bylinky gastro kuchynské bazalka majorán tymián mäta rozmarín petržlen oregano šalvia medovka fenikel estragón levanduľa koriander"
    />
    <meta name="subject" content="goodherbs čerstvé bylinky"/>
    <meta name="classification" content="goodherbs čerstvé bylinky"/>
    <meta name="keywords"
          content="čerstvé bylinky gastro kuchynské bazalka majorán tymián mäta rozmarín petržlen oregano šalvia medovka fenikel estragón levanduľa koriander prešov"
    />
    <meta name="city" content="Prešov"/>
    <meta name="country" content="Slovensko"/>
    <meta name="robots" content="ALL,FOLLOW"/>
    <title>Čerstvé bylinky do Vašej kuchyne - GoodHerbs</title>

    <link type="image/x-icon" rel="shortcut icon" href="favicon.ico"/>
    <link type="text/css" rel="stylesheet" href="css/html5doctor.com.reset.css"/>
    <link type="text/css" rel="stylesheet" href="css/gh1.css"/>
</head>
<body>
<div id="WRAPPER">
    <div id="LCOL"></div>
    <div id="CCOL">
        <div id="LOGO"></div>
        <nav id="MENU">
            <ul>
                <li><a href="uvod.html">úvod</a></li>
                <li><a href="ponuka.html">naša ponuka</a></li>
                <li>bylinky</li>
                <li><a href="kontakt.html">kontakt</a></li>
            </ul>
        </nav>
        <div id="POPIS">
            <h2 id="bazalka">Bazalka pravá</h2>
            <div>
                <img src="images/bazalka_M.jpg">
                <p>Bazalka je veľmi aromatická jednoročný bylina, používaná ako korenina. Možno ju pestovať na balkóne aj okennom parapete.
                    Pochádza z oblasti Stredozemného mora, ale aj u nás patrí medzi najpoužívanejšie kuchynské bylinky.
                    Dorastá do výšky 20 - 50 cm, má jemné, oválne listy a od júna do augusta biele až svetloružové kvety.
                    Vyžaduje mnoho slnka a tepla. V záhrade ju s obľubou vyhľadávajú slimáky</p>
                <p>Rastlinu v kvetináči môžeme zberať celoročne pred rozkvetom a počas kvitnutia. Ak rastline odtŕhame kvety,
                    opakovane nasadí nové výhonky. Listy by sa mali odtrhávať opatrne, alebo by sa mali strihať nožničkami.
                    Používajú sa listové čepele s tenkymi stopkami, mladé konce výhonkov a kvety. Najlepšie sú čerstvé,
                    na dlhé varenie v jeedle sa bazalka nehodí. Možno ju tiež zmrazovať, sušiť, alebo nakladať, stráca však vôňu.
                    Sušenú bazalku treba pred použitím rozdrobiť alebo pomrviť. Bazalka je vhodná na pesto, do šalátov,
                    do bylinkových zmesí, na zabaione, do octu a oleja. Kvety sú vhodné ako ozdoba do rybacích polievok.
                <p>
                <p>Čistí krv, podporuje trávenie, pôsobí antisepticky, upokojuje a zároveň povzbudzuje. V tehotenstve a počas dojčenia by sa
                    mala konzumovať len s mierou.</p>
            </div>

            <h2 id="tymian">Dúška tymianová - Tymian</h2>
            <div>
                <img src="images/tymian_M.jpg">
                <p>Kuchynská bylinka dorastajúca až do výšky 40 cm. Kvitne ružovofialovo a na rozkonárených stonkách má drobné aromatické
                    listy. V záhradách sa pestujú vyšľachtené kultivry tymianu s rôznou vôňou. Rozlišuje sa pomarančový, citrónový, rascový
                    a zlatý tymian. Rozoznáva sa letný tymian citlivý na mráz a mrazuvzdorný zimný tymian.</p>
                <p>Listy sa zberajú pred rozkvitnutím a počas kvitnutia, kvety sa používajú ako ozdoba jedál. Je súčasťou zmesi Provensalské
                    bylinky. Sušená vňať je aromatickejšia ako čerstvá. Dáva správnu príchuť jedlám z jahňaciny, hydiny i zveriny, omáčkam
                    na špagety a paštétam. Vhodná je na nakladanie do octu, do marinád a do bylinkových zmesí na voňavé vrecúška. Netreba ju
                    zmrazovať, zberá sa celoročne.
                <p>
                <p>Používa sa do čajov, povzdbudzuje látkovú výmenu a podporuje trávenie.</p>
            </div>

            <h2 id="salvia">Šalvia lekárska</h2>
            <div>
                <img src="images/salvia_M.jpg">
                <p>Šalvia lekárska je vždyzelený okrasný ker, používaný ako korenina. Dorastá do výšky až 1 m.
                    Na drevnatých stonkách vyrastajú zamatovo plsnaté ochlpené, oválne listy s trpkou až horkou vôňou.
                    Fialové až modré, občas aj ružové alebo biele kvety sa rzovíjajú od mája do júla.
                    Rastlina obľubuje suché a teplé stanovištia a pomerne dobre odoláva mrazu.</p>
                <p>Listy alebo mladé výhonky sa zberajú pred rozkvitnutím. Ako čerstvá alebo sušená korenina sa šalvia hodí k baraniemu,
                    alebo bravčovému pečenému mäsu, k pečeni, úhorovi, omelete aj k talianskemu jedlu "saltimbocca a la romana" (ťeľací
                    rezeň so šunkou), ktorému dodáva typickú príchuť. Sušená bylinka má výraznejšiu vôňu ako čerstvá. Je taká intenzívna, že
                    stačí použiť nepatrné množstvo. Šalvia je vhodná na nakladanie do octu či oleja, alebo sa pridáva do ovocného želé.
                    Netreba ju zmrazovať, pretože sa dá zberať celoročne.
                <p>
                <p>Zo sušenej šalvie sa pripravuje čaj, ktorý podporuje trávenie, je žlčopudný a potopudný. Rastlina obsahuje v nepatrnom
                    množstve fytoestrogén, ktorý má podobné účinky ako hormón estrogén.</p>
            </div>

            <h2 id="majoran">Majorán záhradný</h2>
            <div>
                <img src="images/majoran_M.jpg">
                <p>Majorán je 20 - 40 cm vysoká záhradná bylina s drobnými, sivoplstnatými listami a bielymi alebo ružovými kvetmi.
                    Má jemnú vôňu, ktorá sa výrazne odlišuje od menej voňavého domáceho oregana. Kvitne v júni a v júli.
                    Rozlišujú sa jednoročné a viacročné odrody. Všetky sú citlivé na mráz</p>
                <p>Čerstvé listy sa zberajú pred rozkvitnutím a počas kvitnutia. Čerstvé stonky sa používajú pri nakladaní do octu a do
                    marinád. Najlepšie koreniace účinky má sušená, rozdrobená alebo pomletá vňať. Používa sa do omáčok, polievok, k
                    strukovinám, hubám, do plniek a k hydine.</p>
                <p>Bylinka do kuchyne, bez ktorej sa nezaobídete. Mastné pokrmy ochutené majoránom sú stráviteľnejšie</p>
            </div>

            <h2 id="trebulka">Trebuľka voňavá</h2>
            <div>
                <img src="images/trebulka_M.jpg">
                <p>Trebuľka je až 70 cm vysoká záhradná bylina používaná ako korenina, s delenými listami podobne ako petržlen. Od mája do
                    augusta sa na stonke rozvíjajú biele kvety v okolíkoch. Chutí mierne po aníze. Rozlišuje sa hladkolistá a kučeravá
                    forma. Obe sú jednoročné a rozmnožujú sa samovoľným výsevom.</p>
                <p>Vňať sa zberá pred rozkvitnutím. Vhodná je do svetlých omáčok, šalátov, do bylinkových masiel a do tvarohu. Má jemnú
                    vôňu, preto by sa nemala dlho variť. Trebuľka je významnou súčasťou zmesi Jemné bylinky. Sušením výrazne stráca
                    arómu.</p>
                <p>Povzbudzuje chuť do jedla, je žlčopudná, močopudná a pôsobí proti kašľu.</p>
            </div>

            <h2 id="koriander">Koriander siaty</h2>
            <div>
                <img src="images/koriander_M.jpg">
                <p>Až 70 cm vysoká jednoročná rastlina, do črepníka i do záhrady, s perovitými listami ktoré pripomínajú petržlen a hladkými
                    listami. Kvitne od júna do augusta bielo až červenkasto. Na dozretie semien potrebuje koriander veľa slnka. Koriandrová
                    vňať je čoraz obľúbenejšia a známejšia. Listy a semená majú charakteristickú vôňu pripomínajúcu ploštice.</p>
                <p>Vňať koriandra by sa mala zberať pred rozkvitnutím. Zelené listy sa používajú čerstvé do zelených omáčok, k rybám aj
                    inému mäsu a do exotických korenín a korenených omáčok čatní. Semená dozrievajú na konci leta. Možno ich rozdrviť v
                    mažiari alebo pomlieť na mlynčeku ako čierne korenie. Orientálnym a ázijským jedlám dodávajú typickú arómu. Korene majú
                    chuť ešte výraznejšiu.</p>
                <p>Povzbudzuje chuť do jedla, podporuje trávenie, pôsobí proti plynatosti a proti nervozite.</p>
            </div>

            <h2 id="mata">Mäta voňavá</h2>
            <div>
                <img src="images/mata_M.jpg">
                <p>Rod mäta je veľmi bohatý na rôzne druhy a formy. Druhy sa líšia vzhľadom, veľkosťou, majú odlišnú arómu a kvalitu.
                    Existujú druhy mäty s vysokým obsahom mentolu, niektoré nie sú ušľachtilé. Kvety sú bledofialové, vo vrcholových
                    nepravých klasoch alebo v pazuchách listov. Čas kvitnutia jednotlivých druhov je odlišný. Štvorhranná stonka nesie veľmi
                    aromatické listy, ktoré sú vajcovité alebo kopijovité, vrúbkované a niekedy plsnaté. Takmer všetky druhy uprednostňujú
                    vlhké pôdy. Z divo rastúcich druhov možno opdoručiť len mätu piepornú a mätu vodnú. Mäta roľná a mäta dlholistá nie sú
                    pre mdlú arómu vhodné. Najznámejšími pestovanými druhmi sú mäta voňavá, mäta okrúhlolistá a mäta klasnatá.</p>
                <p>Listy a vrcholky výhonkov sa zberajú pred rozkvitnutím a počas kvitnutia. Čerstvá vňat je vhodná do omáčok, k jahňacine,
                    čatní a do sladkých pokrmov. Sušená sa používa do koreniacich zmesí a do voňavých bylinkových vreciek, kvety sa
                    používajú na ozdobu.</p>
                <p>Čaj z mäty piepornej povzbudzuje chuť do jedla, upokojuje, uvoľňuje kŕče a pôsobí proti nadúvaniu.</p>
            </div>

            <h2 id="medovka">Medovka lekárska</h2>
            <div>
                <img src="images/medovka_M.jpg">
                <p>Je mohutná, mrazuvzdorná trváca rastlina, ktorá sa pestuje v záhradách i v črepníkoch. Dorastá do výšky až 1 m. Na dlhých
                    rozkonárených stonkách nesie listy, ktoré pripomínajú pŕhľavu a majú sviežu citrusovú vôňu. Svetlomodré, svetloružové
                    alebo žltkavobiele kvety sa rozvíjajú od júna do augusta.</p>
                <p>Listy sa zberajú pred rozkvitnutím a počas kvitnutia, kvety sa používajú na zdobenie jedál. Čerstvé listy sú vhodné do
                    šalátov, k jedlám z jahňacieho mäsa, hydiny, rýb a húb, k bylinkovým omáčkam, sladkým pokrmom a k ovocnému želé. Nemali
                    by sa dlho variť, preto sa pridávajú vždy až na koniec. Dajú sa sušiť, zmrazovať aj nakladať.</p>
                <p>Čaj z listov upokojuje.</p>
            </div>

            <h2 id="saturejka">Saturejka záhradná</h2>
            <div>
                <img src="images/saturejka_M.jpg">
                <p>Saturejka je mohutná črepníková i záhradná bylina krovitého vzhľadu, vysoká 20 až 25 cm. Kvitne na bielo až fialovo,
                    drobné kvety voňajú po čiernom korení. Pestuje sa ako jednoročná alebo sa rozmnožuje samovoľným výsevom. Kvitne od júna
                    do októbra.</p>
                <p>Zberá sa v lete pred rozkvitnutím a počas kvitnutia. Listy sa používajú čerstvé alebo sušené, rozdrobené alebo pomleté.
                    Na varenie spolu s pokrmom a na nakladanie sa používajú celé stonky. Vňať je vhodná aj na zmrazovanie. Odporúča sa do
                    šalátov, strukovín, do zemiakových a fazuľových jedál. Kvety sú vhodnou jedlou ozdobou.</p>
                <p>Podporuje trávenie a pôsobí proti nadúvaniu.</p>
            </div>

            <h2 id="rozmarin">Rozmarín lekársky</h2>
            <div>
                <img src="images/rozmarin_M.jpg">
                <p>Rozmarín je vždyzelená silne aromatická trváca rastlina, používaná ako korenina. V teplejších oblastiach dorastá do výšky
                    2 - 3 m, u nás jej pestovaná forma dosahuje len 40 - 80 cm. Od mája do júna kvitne bledofialovo, bledomodro alebo belavo
                    a je takmer mrazuvzdorná.</p>
                <p>Listy pripomínajú jedľové ihličie a zberajú sa celoročne. Čerstvé alebo sušené sú vhodné k jahňacine, k fazuľovým,
                    rybacím a zemiakovým jedlám a používa sa aj na ochutenie sladkých jedál. Rozmarín je súčasťou zmesi Provensalské
                    korenie. Čerstvé stonky sa hodia na nakladanie do octu a do marinád.</p>
                <p>Mnohostranne liečivá bylina. Povzbudzuje chuť do jedla a zlepšuje trávenie, uvoľňuje kŕče a posilňuje nervy. Počas
                    tehotenstva by sa však mal konzumovať len málo.</p>
            </div>

            <h2 id="xxx">Kôpor voňavý</h2>
            <div>
                <img src="images/rozmarin_M.jpg">
                <p>Kôpor je až 12cm vysoká záhradná bylina s jemne perovitými listami. Kvitne žltými okolíkmi, semená pripomínajú rascu.
                    Chutí jemne sladkasto až aromaticky, je jednoročnou bylinou a väčšinou sa rozmnožuje samovoľným výsevom. Kvitne v júli
                    až októbri.</p>
                <p>Zberá sa zelená vňať pred rozkvitnutím a počas kvitnutia. Okolíky s dozretými semenami sa zberajú v lete. Všetky časti
                    rastliny okrem koreňov sa používajú najčastejšie čerstvé, môžu sa však nakladať a sušiť. Listy je dobré zmrazovať,
                    sušením výrazne strácajú vôňu. V kuchyni má kôpor mnohostranné využitie, vhodný je k rybám, do omáčok, bylinkového masla
                    alebo tvarohu. Celá rastlina je vhodná na marinovanie, najmä kôpor pridávaný do nálevu nakladaných uhoriek. Dozreté
                    semená je možné používať ako rascu.</p>
                <p>Uvoľňuje kŕče, upokojuje, pôsobí proti nadúvaniu.</p>
            </div>

            <h2 id="xxx">Oregano (Pamajorán obyčajný)</h2>
            <div>
                <img src="images/rozmarin_M.jpg">
                <p>Oregano je trváca, silná, 30 - 60 cm vysoká rastlina, vhodná do záhrady. Má drobné, vajcovité, aromatické listy a od mája
                    do októbra sa na nej rozvíjajú ružovočervené až orgovánovofialové kvety.</p>
                <p>Listy sa zberajú pred rozkvitnutím a počas kvitnutia. Čerstvé alebo sušené listy, aj v zmesi provensálskych byliniek, sú
                    vhodné na pizzu, do omáčok na špagety, do francúzskeho zeleninového jedla ratatouille, k mäsu a do nemeckých jedál z
                    jedného hrnca - eintopfov. Oregano je veľmi vhodné na sušenie a dobre sa zmrazuje. Kvety sa používajú na ozdobu
                    jedál.</p>
                <p>Čajový nálev pôsobí proti nechutenstvu a proti žalúdočným a črevným ťažkostiam.</p>
            </div>

            <h2 id="xxx">Estragón (Palina dračia)</h2>
            <div>
                <img src="images/rozmarin_M.jpg">
                <p>Palina je 20 -120 cm vysoká záhradná trváca rastlina, ktorej vôňa pripomína aníz. Má úzko kopijovité listy, nenápadné
                    žltkavobiele kvety a vyžaduje slnko. Hoci je to trváca rastlina, v tuhých zimách ju treba prikryť. Kvitne od augusta do
                    októbra.</p>
                <p>Drobné listy sa zberajú v lete. Vhodné sú do jemných omáčok k bielemu mäsu alebo k rybám, najmä do známej béarnskej
                    omáčky. Estragón je súčasťou zmesi Jemné bylinky, ktoré sa používajú vo francúzskej kuchyni. Palina nie je vhodná do
                    každej bylinkovej zmesi. Možno ju zmrazovať a nakladať do octu a používa sa pri výrobe horčice. Sušením estragón mení
                    vôňu a stráca ju výraznejšie ako iné bylinky.</p>
                <p>Je močopudná, podporuje trávenie a povzbudzuje činnosť žalúdka.</p>
            </div>

            <h2 id="xxx">Fenikel obyčajný</h2>
            <div>
                <img src="images/rozmarin_M.jpg">
                <p>Na rozdiel od zeleninového hľuzového fenikla ide o mohutnú, až 2 m vysokú bylinu vhodnú do záhrady a na balkóny,
                    použiteľnú ako korenina. Okolíky žltých kvetov, jemne perovité listy aj semená sa nápadne podobajú na kôpor. Okamžite
                    ich však možno rozpoznať vďaka feniklovej až anízovej vôni. Feniklu sa darí na teplých, slnečných stanovištiach ,kde
                    rastie ako viacročná rastlina.</p>
                <p>Listy sa zberajú pred rozkvitnutím a počas kvitnutia, celé stonky po dozretí semien. Vňať je vhodná do rybacej a pórovej
                    polievky, do šalátov, tvarohu aj do bylinkových zmesí. Semená pripomínajú rascu a nachádzajú uplatnenie v ázijských
                    jedlách , pridávajú sa do chleba a do pečiva.</p>
                <p>Fenikel povzbudzuje chuť do jedla, podporuje trávenie a pôsobí proti plynatosti. Údajne má aj afrodiziakálne účinky.</p>
            </div>

            <h2 id="xxx">Pažítka pravá</h2>
            <div>
                <img src="images/rozmarin_M.jpg">
                <p>Skôr ako sa zazelenajú lúky, vyklíči na niektorých miestach zreteľne viditeľná divo rastúca pažítka. Duté zelené listy
                    dosahujú dĺžku až 30cm a po určitom čase strácajú krehkosť. Divo rastúca pažítka nekvitne a má výraznejšiu vôňu ako
                    pestovaná. Pestovaná pažítka vyháňa stonky so súkvetím a v kvetináčoch i v záhradách ju možno zberať po celý rok.
                    Pestovaná i divo rastúca je viacročná. Záhradná kvitne od mája do augusta. Veľmi podobné využitie má aj cesnak hľuznatý,
                    rastlina so širokými listami, mrazuvzdorná, s jemnou cesnakovou vôňou.</p>
                <p>Listy sa režú pred rozkvitnutím a odoberajú sa stále, aby sa dali zberať dlhšie - až do mrazov. Použiť by sa mali hneď po
                    zbere. Nakrájanú nadrobno ju možno aj zmrazovať za priaznivých podmienok (sucho, teplo, tma) doma aj sušiť. Kvety sa
                    používajú na zdobenie jedál. V použití nie je rozdiel medzi divo rastúcou a pestovanou formou.</p>
                <p>Povzbudzuje chuť do jedla, podporuje trávenie a znižuj krvný tlak.</p>
            </div>

            <h2 id="xxx">Petržlen záhradný pravý</h2>
            <div>
                <img src="images/rozmarin_M.jpg">
                <p>Petržlen je u nás známa pestovaná rastlina, ktorá sa používa ako korenina. Má hladké alebo kučeravé perovité listy a
                    zelené okolíky kvetov dorastajú do výšky až 80cm. V záhrade pestované rastliny sú dvojročné, kvetné stonky vyháňajú
                    druhý rok. Pre nové vysievané rastliny by sme mali zvoliť iné stanovište. Zberajú sa celé stonky s listami pred
                    rozkvitnutím. Odstránenie kvetov prinúti rastlinu vyhnať novú vňať.</p>
                <p>Čerstvá vňať má mnohostranné použitie a hodí sa do polievok, omáčok, k rybám, do bylinkového masla, tvarohu a húb. Je
                    vhodná takmer do všetkých bylinkových zmesí a možno ju práve tak sušiť, ako zmrazovať. Z koreňa sa pripravuje vývar.</p>
                <p>Petržlen obsahuje veľké množstvo vitamínu C. Uvoľňuje kŕče, povzbudzuje chuť do jedla, čistí krv, upravuje tvorbu moču a
                    podporuje trávenie. Žuvanie čerstvej pertžlenovej vňate pôsobí proti zápachu z úst.</p>
            </div>

        </div>
    </div>
    <div id="RCOL"></div>
</div>
<div class="invisible">čerstvé bylinky gastro kuchynské bazalka majorán tymián mäta rozmarín petržlen oregano šalvia medovka fenikel
    estragón levanduľa koriander<a href="www.goodherbs.sk">čerstvé bylinky gastro kuchynské bazalka prešov</a></div>
</body>
</html>

